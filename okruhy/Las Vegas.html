<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Las Vegas Strip Circuit</title>
</head>
<body>
    <h1>Las Vegas Strip Circuit</h1>
<div class="image-box">
    <img src="Obrázek1" alt="Popis obrázku">
    <p><strong>Zdroj: Formula1.com</strong></p>
</div>
<strong>Místo: Las Vegas, USA</br>
První GP: 2023</br>
Délka trati: 6,201 km</br>
Rekord trati: 1:34.876 Lando Norris (2024)</br>
Počet kol: 50</br>
Počet zatáček: 17</br>
Popis trati:</strong></br>
Nový městský okruh, vedený ulicemi Las Vegas, je navržený speciálně pro závody Formule 1. Nabízí unikátní atmosféru nočního závodu mezi kasiny, luxusními hotely a ikonickým bulvárem Las Vegas Strip, to celé v záři neonových reklamních billboardů. Okruh ve „městě hříchu“ je nejmladším přírůstkem v současném programu F1, první Velká cena Las Vegas se konala v roce 2023.
Trať se vyznačuje dlouhými rovinkami, technickými zatáčkami a výraznými brzdnými zónami, které umožňují časté předjíždění. Okruh se jede proti směru hodinových ručiček a obsahuje 17 zatáček.
Závod začíná mimo hlavní část města. Po startu následuje krátká rovinka a série technických zatáček 1 až 4 s výjezdem na rovinku s první zónou DRS, na jejímž konci piloti prudce brzdí do kolmé pravotočivé odbočky. Kolem slavné MSG Sphere – arény pokryté LED obrazovkami – se závodníci dostávají do druhého sektoru. Tato část obsahuje plynulé i prudké zákruty, včetně zatáčky 12, která je klíčová pro výjezd na 1,9 km dlouhou rovinku Las Vegas Strip. Zde se nachází druhá DRS zóna, vozy tak dosahují rychlosti přes 340 km/h. Tento úsek končí prudkým brzděním do ostrého oblouku číslo 14, což je ideální místo pro předjíždění. Po sérii rychlých zatáček se jezdci vrací na cílovou rovinku.</br>
<strong>Zajímavost:</strong></br>
Závod v Las Vegas se koná v sobotu večer, což je ve Formuli 1 rarita. S délkou 6,201 km jde o nejdelší městský okruh v programu F1 (druhým nejdelším celkově, hned po legendárním Spa-Francorchamps). Zároveň je to nejrychlejší městský okruh v programu F1 – průměrná rychlost monopostů je 310 km/h.
</p>
    <a href="../index.html">Zpět na seznam okruhů</a>
</body>
</html>
